name,author,poetic,content
賊退示官吏并序,元結,五言古詩,昔歲逢太平山林二十年泉源在庭戶洞壑當門前井稅有常期日晏猶得眠忽然遭世變數歲親戎旃今來典斯郡山夷又紛然城小賊不屠人貧傷可憐是以陷鄰境此州獨得全使臣將王命豈不如賊焉令彼徵歛者迫之如火煎誰能絕人命以作時世賢思欲委符節引竿自刺船將家就魚麥歸老江湖邊
石魚湖上醉歌并序,元結,七言古詩,石魚湖似洞庭夏水欲滿君山青山為樽水為沼酒徒歷歷坐洲鳥長風連日作大浪不能廢人運酒舫我持長瓢坐巴邱酌飲四座以散愁
遣悲懷三首之一,元稹,七言律詩,謝公最小偏憐女自嫁黔婁百事乖顧我無衣搜藎篋泥他沽酒拔金釵野蔬充膳甘長藿落葉添薪仰古槐今日俸錢過十萬與君營奠復營齋
遣悲懷三首之二,元稹,七言律詩,昔日戲言身後事今朝都到眼前來衣裳已施行看盡針線猶存未忍開尚想舊情憐婢僕也曾因夢送錢財誠知此恨人人有貧賤夫妻百事哀
遣悲懷三首之三,元稹,七言律詩,閒坐悲君亦自悲百年都是幾多時鄧攸無子尋知命潘岳悼亡猶費詞同穴窅冥何所望他生緣會更難期唯將終夜長開眼報答平生未展眉
行宮,元稹,五言絕句,寥落古行宮宮花寂寞紅白頭宮女在閒坐說玄宗
登鸛鵲樓,王之渙,五言絕句,白日依山盡黃河入海流欲窮千里目更上一層樓
出塞,王之渙,樂府,黃河遠上白雲間一片孤城萬仞山羌笛何須怨楊柳春風不度玉門關
同從弟南齋翫月憶山陰崔少府,王昌齡,五言古詩,高臥南齋時開帷月初吐清輝淡水木演漾在窗戶苒苒幾盈虛澄澄變今古美人清江畔是夜越吟苦千里其如何微風吹蘭杜
塞上曲,王昌齡,樂府,蟬鳴桑樹間八月蕭關道出塞復入塞處處黃蘆草從來幽并客皆向沙場老莫作游俠兒矜誇紫騮好
塞下曲,王昌齡,樂府,飲馬渡秋水水寒風似刀平沙日未沒黯黯見臨洮昔日長城戰咸言意氣高黃塵足今古白骨亂蓬蒿
芙蓉樓送辛漸,王昌齡,七言絕句,寒雨連江夜入吳平明送客楚山孤洛陽親友如相問一片冰心在玉壺
閨怨,王昌齡,七言絕句,閨中少婦不知愁春日凝妝上翠樓忽見陌頭楊柳色悔教夫婿覓封侯
春宮曲,王昌齡,七言絕句,昨夜風開露井桃未央前殿月輪高平陽歌舞新承寵簾外春寒賜錦袍
長信怨,王昌齡,樂府,奉帚平明金殿開暫將團扇共徘徊玉顏不及寒鴉色猶帶昭陽日影來
出塞,王昌齡,樂府,秦時明月漢時關萬里長征人未還但使龍城飛將在不教胡馬度陰山
杜少府之任蜀州,王勃,五言律詩,城闕輔三秦風煙望五津與君離別意同是宦遊人海內存知己天涯若比鄰無為在歧路兒女共沾巾
新嫁娘詞,王建,五言絕句,三日入廚下洗手作羹湯未諳姑食性先遣小姑嘗
送別,王維,五言古詩,下馬飲君酒問君何所之君言不得意歸臥南山陲但去莫復問白雲無盡時
送綦毋潛落第還鄉,王維,五言古詩,聖代無隱者英靈盡來歸遂令東山客不得顧採薇既至金門遠孰云吾道非江淮度寒食京洛縫春衣置酒長安道同心與我違行當浮桂棹未幾拂荊扉遠樹帶行客孤城當落暉吾謀適不用勿謂知音稀
青溪,王維,五言古詩,言入黃花川每逐青谿水隨山將萬轉趣途無百里聲喧亂石中色靜深松裡漾漾汎菱荇澄澄映葭葦我心素以閒清川澹如此請留盤石上垂釣將已矣
渭川田家,王維,五言古詩,斜陽照墟落窮巷牛羊歸野老念牧童倚杖候荊扉雉雊麥苗秀蠶眠桑葉稀田夫荷鋤至相見語依依即此羨閒逸悵然吟式微
西施詠,王維,五言古詩,艷色天下重西施寧久微朝為越溪女暮作吳宮妃賤日豈殊眾貴來方悟稀邀人傅香粉不自著羅衣君寵益驕態君憐無是非當時浣紗伴莫得同車歸持謝鄰家子效顰安可希
洛陽女兒行,王維,樂府,洛陽女兒對門居纔可容顏十五餘良人玉勒乘驄馬侍女金盤膾鯉魚畫閣朱樓盡相望紅桃綠柳垂簷向羅幃送上七香車寶扇迎歸九華帳狂夫富貴在青春意氣驕奢劇季倫自憐碧玉親教舞不惜珊瑚持與人春窗曙滅九微火九微片片飛花璅戲罷曾無理曲時妝成祇是薰香坐城中相識盡繁華日夜經過趙李家誰憐越女顏如玉貧賤江頭自浣紗
老將行,王維,樂府,少年十五二十時步行奪得胡馬騎射殺山中白額虎肯數鄴下黃鬚兒一身轉戰三千里一劍曾當百萬師漢兵奮迅如霹靂虜騎崩騰畏蒺藜衛青不敗由天幸李廣無功緣數奇自從棄置便衰朽世事蹉跎成白首昔時飛箭無全目今日垂楊生左肘路旁時賣故侯瓜門前學種先生柳蒼茫古木連窮巷寥落寒山對虛牖誓令疏勒出飛泉不似潁川空使酒賀蘭山下陣如雲羽檄交馳日夕聞節使三河募年少詔書五道出將軍試拂鐵衣如雪色聊持寶劍動星文願得燕弓射大將恥將越甲鳴吾君莫嫌舊日雲中守猶堪一戰立功勳
桃源行,王維,樂府,漁舟逐水愛山春兩岸桃花夾古津坐看紅樹不知遠行盡青溪忽值人山口潛行始隈隩山開曠望旋平陸遙看一處攢雲樹近入千家散花竹樵客初傳漢姓名居人未改秦衣服居人共住武陵源還從物外起田園月明松下房櫳靜日出雲中雞犬喧驚聞俗客爭來集競引還家問都邑平明閭巷掃花開薄暮漁樵乘水入初因避地去人間更問神仙遂不還峽裡誰知有人事世中遙望空雲山不疑靈境難聞見塵心未盡思鄉縣出洞無論隔山水辭家終擬長游衍自謂經過舊不迷安知峰壑今來變當時只記入山深青溪幾度到雲林春來遍是桃花水不辨仙源何處尋
輞川閒居贈裴秀才迪,王維,五言律詩,寒山轉蒼翠秋水日潺湲倚杖柴門外臨風聽暮蟬渡頭餘落日墟里上孤煙復值接輿醉狂歌五柳前
山居秋暝,王維,五言律詩,空山新雨後天氣晚來秋明月松間照清泉石上流竹喧歸浣女蓮動下漁舟隨意春芳歇王孫自可留
歸嵩山作,王維,五言律詩,清川帶長薄車馬去閒閒流水如有意暮禽相與還荒城臨古渡落日滿秋山迢遞嵩高下歸來且閉關
終南山,王維,五言律詩,太乙近天都連山到海隅白雲迴望合青靄入看無分野中峰變陰晴眾壑殊欲投人處宿隔水問樵夫
酬張少府,王維,五言律詩,晚年惟好靜萬事不關心自顧無長策空知返舊林松風吹解帶山月照彈琴君問窮通理漁歌入浦深
過香積寺,王維,五言律詩,不知香積寺數里入雲峰古木無人徑深山何處鐘泉聲咽危石日色冷青松薄暮空潭曲安禪制毒龍
送梓州李使君,王維,五言律詩,萬壑樹參天千山響杜鵑山中一夜雨樹杪百重泉漢女輸橦布巴人訟芋田文翁翻教授不敢倚先賢
漢江臨眺,王維,五言律詩,楚塞三湘接荊門九派通江流天地外山色有無中郡邑浮前浦波瀾動遠空襄陽好風日留醉與山翁
終南別業,王維,五言律詩,中歲頗好道晚家南山陲興來每獨往勝事空自知行到水窮處坐看雲起時偶然值林叟談笑無還期
和賈至舍人早朝大明宮之作,王維,七言律詩,絳幘雞人報曉籌尚衣方進翠雲裘九天閶闔開宮殿萬國衣冠拜冕旒日色纔臨仙掌動香煙欲傍袞龍浮朝罷須裁五色詔珮聲歸到鳳池頭
奉和聖制從蓬萊向興慶閣道中留春雨中春望之作應制,王維,七言律詩,渭水自縈秦塞曲黃山舊繞漢宮斜鑾輿迥出千門柳閣道迴看上苑花雲裡帝城雙鳳闕雨中春樹萬人家為乘陽氣行時令不是宸遊翫物華
積雨輞川莊作,王維,七言律詩,積雨空林煙火遲蒸藜炊黍餉東菑漠漠水田飛白鷺陰陰夏木囀黃鸝山中習靜觀朝槿松下清齋折露葵野老與人爭席罷海鷗何事更相疑
贈郭給事,王維,七言律詩,洞門高閣靄餘輝桃李陰陰柳絮飛禁裡疏鐘官舍晚省中啼鳥吏人稀晨搖玉珮趨金殿夕奉天書拜瑣闈強欲從君無那老將因臥病解朝衣
鹿柴,王維,五言絕句,空山不見人但聞人語響返景入深林復照青苔上
竹里館,王維,五言絕句,獨坐幽篁裡彈琴復長嘯深林人不知明月來相照
送別,王維,五言絕句,山中相送罷日暮掩柴扉春草明年綠王孫歸不歸
相思,王維,五言絕句,紅豆生南國春來發幾枝願君多采擷此物最相思
雜詩,王維,五言絕句,君自故鄉來應知故鄉事來日綺窗前寒梅著花未
九月九日憶山東兄弟,王維,七言絕句,獨在異鄉為異客每逢佳節倍思親遙知兄弟登高處遍插茱萸少一人
渭城曲,王維,樂府,渭城朝雨裛輕塵客舍青青柳色新勸君更盡一杯酒西出陽關無故人
秋夜曲,王維,樂府,桂魄初生秋露微輕羅已薄未更衣銀箏夜久殷勤弄心怯空房不忍歸
涼州曲,王翰,七言絕句,葡萄美酒夜光杯欲飲琵琶馬上催醉臥沙場君莫笑古來征戰幾人回
次北固山下,王灣,五言律詩,客路青山下行舟綠水前潮平兩岸闊風正一帆懸海日生殘夜江春入舊年鄉書何處達歸雁洛陽邊
雲陽館與韓紳宿別,司空曙,五言律詩,故人江海別幾度隔山川乍見翻疑夢相悲各問年孤燈寒照雨深竹暗浮煙更有明朝恨離杯惜共傳
喜外弟盧綸見宿,司空曙,五言律詩,靜夜四無鄰荒居舊業貧雨中黃葉樹燈下白頭人以我獨沉久愧君相見頻平生自有分況是蔡家親
賊平後送人北歸,司空曙,五言律詩,世亂同南去時清獨北還他鄉生白髮舊國見青山曉月過殘壘繁星宿故關寒禽與衰草處處伴愁顏
長恨歌,白居易,七言古詩,漢皇重色思傾國御宇多年求不得楊家有女初長成養在深閨人未識天生麗質難自棄一朝選在君王側回眸一笑百媚生六宮粉黛無顏色春寒賜浴華清池溫泉水滑洗凝脂侍兒扶起嬌無力正是新承恩澤時雲鬢花顏金步搖芙蓉帳暖度春宵春宵苦短日高起從此君王不早朝承歡侍宴無閒暇春從春游夜專夜後宮佳麗三千人三千寵愛在一身金屋妝成嬌侍夜玉樓宴罷醉和春姊妹弟兄皆列土可憐光彩生門戶遂令天下父母心不重生男重生女驪宮高處入青雲仙樂風飄處處聞緩歌謾舞凝絲竹盡日君王看不足漁陽鼙鼓動地來驚破霓裳羽衣曲九重城闕煙塵生千乘萬騎西南行翠華搖搖行復止西出都門百餘里六軍不發無奈何宛轉蛾眉馬前死花鈿委地無人收翠翹金雀玉搔頭君王掩面救不得回看血淚相和流黃埃散漫風蕭索雲棧縈紆登劍閣峨嵋山下少人行旌旗無光日色薄蜀江水碧蜀山青聖主朝朝暮暮情行宮見月傷心色夜雨聞鈴腸斷聲天旋日轉迴龍馭到此躊躇不能去馬嵬坡下泥土中不見玉顏空死處君臣相顧盡霑衣東望都門信馬歸歸來池苑皆依舊太液芙蓉未央柳芙蓉如面柳如眉對此如何不淚垂春風桃李花開日秋雨梧桐葉落時西宮南內多秋草落葉滿階紅不掃梨園弟子白髮新椒房阿監青娥老夕殿螢飛思悄然孤鐙挑盡未成眠遲遲鐘鼓初長夜耿耿星河欲曙天鴛鴦瓦冷霜華重翡翠衾寒誰與共悠悠生死別經年魂魄不曾來入夢臨邛道士鴻都客能以精誠致魂魄為感君王輾轉思遂教方士殷勤覓排空馭氣奔如電升天入地求之遍上窮碧落下黃泉兩處茫茫皆不見忽聞海上有仙山山在虛無縹緲間樓閣玲瓏五雲起其中綽約多仙子中有一人字太真雪膚花貌參差是金闕西廂叩玉扃轉教小玉報雙成聞道漢家天子使九華帳裡夢魂驚攬衣推枕起徘徊珠箔銀屏迤邐開雲髻半偏新睡覺花冠不整下堂來風吹仙袂飄飄舉猶似霓裳羽衣舞玉容寂寞淚闌干梨花一枝春帶雨含情凝睇謝君王一別音容兩渺茫昭陽殿裡恩愛絕蓬萊宮中日月長回頭下望人寰處不見長安見塵霧唯將舊物表深情鈿合金釵寄將去釵留一股合一扇釵擘黃金合分鈿但教心似金鈿堅天上人間會相見臨別殷勤重寄詞詞中有誓兩心知七月七日長生殿夜半無人私語時在天願作比翼鳥在地願為連理枝天長地久有時盡此恨綿綿無盡期
琵琶行并序,白居易,七言古詩,潯陽江頭夜送客楓葉荻花秋瑟瑟主人下馬客在船舉酒欲飲無管絃醉不成歡慘將別別時茫茫江浸月忽聞水上琵琶聲主人忘歸客不發尋聲闇問彈者誰琵琶聲停欲語遲移船相近邀相見添酒回鐙重開宴千呼萬喚始出來猶抱琵琶半遮面轉軸撥絃三兩聲未成曲調先有情絃絃掩抑聲聲思似訴平生不得志低眉信手續續彈說盡心中無限事輕攏慢撚抹復挑初為霓裳後六么大絃嘈嘈如急雨小絃切切如私語嘈嘈切切錯雜彈大珠小珠落玉盤間關鶯語花底滑幽咽泉流水下灘水泉冷澀絃凝絕凝絕不通聲漸歇別有幽愁闇恨生此時無聲勝有聲銀瓶乍破水漿迸鐵騎突出刀槍鳴曲終收撥當心畫四絃一聲如裂帛東船西舫悄無言唯見江心秋月白沈吟放撥插絃中整頓衣裳起斂容自言本是京城女家在蝦蟆嶺下住十三學得琵琶成名屬教坊第一部曲罷常教善才服妝成每被秋娘妒五陵年少爭纏頭一曲紅綃不知數鈿頭銀篦擊節碎血色羅裙翻酒污今年歡笑復明年秋月春風等閒度弟走從軍阿姨死暮去朝來顏色故門前冷落車馬稀老大嫁作商人婦商人重利輕別離前月浮梁買茶去去來江口守空船繞船明月江水寒夜深忽夢少年事夢啼妝淚紅闌干我聞琵琶已嘆息又聞此語重唧唧同是天涯淪落人相逢何必曾相識我從去年辭帝京謫居臥病潯陽城潯陽地僻無音樂終歲不聞絲竹聲住近湓江地低濕黃蘆苦竹繞宅生其間旦暮聞何物杜鵑啼血猿哀鳴春江花朝秋月夜往往取酒還獨傾豈無山歌與村笛嘔啞嘲哳難為聽今夜聞君琵琶語如聽仙樂耳暫明莫辭更坐彈一曲為君翻作琵琶行感我此語良久立卻坐促絃絃轉急淒淒不是向前聲滿座重聞皆掩泣座中泣下誰最多江州司馬青衫濕
賦得古原草送別,白居易,五言律詩,離離原上草一歲一枯榮野火燒不盡春風吹又生遠芳侵古道晴翠接荒城又送王孫去萋萋滿別情
自河南經亂關內阻饑兄弟離散各在一處因望月有感聊書所懷寄上浮梁大兄於潛七兄烏江十五兄兼示符離及下邽弟妹,白居易,七言律詩,時難年荒世業空弟兄羈旅各西東田園寥落干戈後骨肉流離道路中弔影分為千里雁辭根散作九秋蓬共看明月應垂淚一夜鄉心五處同
問劉十九,白居易,五言絕句,綠螘新醅酒紅泥小火爐晚來天欲雪能飲一杯無
宮詞,白居易,七言絕句,淚盡羅巾夢不成夜深前殿按歌聲紅顏未老恩先斷斜倚薰籠坐到明
宮中詞,朱慶餘,七言絕句,寂寂花時閉院門美人相並立瓊軒含情欲說宮中事鸚鵡前頭不敢言
近試上張水部,朱慶餘,七言絕句,洞房昨夜停紅燭待曉堂前拜舅姑妝罷低聲問夫婿畫眉深淺入時無
哥舒歌,西鄙人,五言絕句,北斗七星高哥舒夜帶刀至今窺牧馬不敢過臨洮
題大庾嶺北驛,宋之問,五言律詩,陽月南飛雁傳聞至此回我行殊未已何日復歸來江靜潮初落林昏瘴不開明朝望鄉處應見隴頭梅
與高適薛據登慈恩寺浮圖,岑參,五言古詩,塔勢如湧出孤高聳天宮登臨出世界磴道盤虛空突兀壓神州崢嶸如鬼工四角礙白日七層摩蒼穹下窺指高鳥俯聽聞驚風連山若波濤奔湊似朝東青槐夾馳道宮館何玲瓏秋色從西來蒼然滿關中五陵北原上萬古青濛濛淨理了可悟勝因夙所宗誓將挂冠去覺道資無窮
走馬川行奉送封大夫出師西征,岑參,七言古詩,君不見走馬川行雪海邊平沙莽莽黃入天輪臺九月風夜吼一川碎石大如斗隨風滿地石亂走匈奴草黃馬正肥金山西見煙塵飛漢家大將西出師將軍金甲夜不脫半夜軍行戈相撥風頭如刀面如割馬毛帶雪汗氣蒸五花連錢旋作冰幕中草檄硯水凝虜騎聞之應膽懾料知短兵不敢接軍師西門佇獻捷
輪臺歌奉送封大夫出師西征,岑參,七言古詩,輪臺城頭夜吹角輪臺城北旄頭落羽書昨夜過渠黎單于已在金山西戍樓西望煙塵黑漢兵屯在輪臺北上將擁旄西出征平明吹笛大軍行四邊伐鼓雪海湧三軍大呼陰山動虜塞兵氣連雲屯戰場白骨纏草根劍河風急雪片闊沙口石凍馬蹄脫亞相勤王甘苦辛誓將報主靜邊塵古來青史誰不見今見功名勝古人
白雪歌送武判官歸京,岑參,七言古詩,北風捲地白草折胡天八月即飛雪忽如一夜春風來千樹萬樹梨花開散入珠簾濕羅幕狐裘不煖錦衾薄將軍角弓不得控都護鐵衣冷猶著瀚海闌干百丈冰愁雲慘澹萬里凝中軍置酒飲歸客胡琴琵琶與羌笛紛紛暮雪下轅門風掣紅旗凍不翻輪臺東門送君去去時雪滿天山路山迴路轉不見君雪上空留馬行處
寄左省杜拾遺,岑參,五言律詩,聯步趨丹陛分曹限紫微曉隨天使入暮惹御香歸白髮悲花落青雲羨鳥飛聖朝無闕事自覺諫書稀
奉賈至舍人早朝大明宮之作,岑參,七言律詩,雞鳴紫陌曙光寒鶯囀皇州春色闌金闕曉鐘開萬戶玉階仙仗擁千官花迎劍珮星初落柳拂旌旗露未乾獨有鳳凰池上客陽春一曲和皆難
逢入京使,岑參,七言絕句,故園東望路漫漫雙袖龍鍾淚不乾馬上相逢無紙筆憑君傳語報平安
下終南山遇斛斯山人宿置酒,李白,五言古詩,暮從碧山下山月隨人歸卻顧所來徑蒼蒼橫翠微相攜及田家童稚開荊扉綠竹入幽徑青蘿拂行衣歡言得所憩美酒聊共揮長歌吟松風曲盡河星稀我醉君復樂陶然共忘機
月下獨酌,李白,五言古詩,花間一壺酒獨酌無相親舉杯邀明月對影成三人月既不解飲影徒隨我身暫伴月將影行樂須及春我歌月徘徊我舞影零亂醒時同交歡醉後各分散永結無情遊相期邈雲漢
春思,李白,五言古詩,燕草如碧絲秦桑低綠枝當君懷歸日是妾斷腸時春風不相識何事入羅幃
關山月,李白,樂府,明月出天山蒼茫雲海間長風幾萬里吹度玉門關漢下白登道胡窺青海灣由來征戰地不見有人還戍客望邊色思歸多苦顏高樓當此夜歎息未應閒
子夜四時歌春歌,李白,樂府,秦地羅敷女採桑綠水邊素手青條上紅妝白日鮮蠶饑妾欲去五馬莫留連
子夜四時歌夏歌,李白,樂府,鏡湖三百里菡萏發荷花五月西施採人看隘若耶回舟不待月歸去越王家
子夜四時歌秋歌,李白,樂府,長安一片月萬戶擣衣聲秋風吹不盡總是玉關情何日平胡虜良人罷遠征
子夜四時歌冬歌,李白,樂府,明朝驛使發一夜絮征袍素手抽鍼冷那堪把剪刀裁縫寄遠道幾日到臨洮
長干行之一,李白,樂府,妾髮初覆額折花門前劇郎騎竹馬來繞床弄青梅同居長干里兩小無嫌猜十四為君婦羞顏未嘗開低頭向暗壁千喚不一回十五始展眉願同塵與灰常存抱柱信豈上望夫臺十六君遠行瞿唐灩澦堆五月不可觸猿聲天上哀門前遲形跡一一生綠苔苔深不能掃落葉秋風早八月蝴蝶來雙飛西園草感此傷妾心坐愁紅顏老早晚下三巴預將書報家相迎不道遠直至長風沙
長干行之二,李白,樂府,憶妾深閨裡煙塵不曾識嫁與長干人沙頭候風色五月南風興思君下巴陵八月西風起想君發揚子去來悲如何見少別離多湘潭幾日到妾夢越風波昨夜狂風度吹折江頭樹淼淼暗無邊行人在何處好乘浮雲驄佳期蘭渚東鴛鴦綠蒲上翡翠錦屏中自憐十五餘顏色桃花紅那作商人婦愁水又愁風
廬山謠寄盧侍御虛舟,李白,七言古詩,我本楚狂人鳳歌笑孔丘手持綠玉杖朝別黃鶴樓五嶽尋仙不辭遠一生好入名山遊廬山秀出南斗傍屏風九疊雲錦張影落明湖青黛光金闕前開二峰長銀河倒挂三石梁香爐瀑布遙相望迴崖沓障淩蒼蒼翠影紅霞映朝日鳥飛不到吳天長登高壯觀天地間大江茫茫去不還黃雲萬里動風色白波九道流雪山好為廬山謠興因廬山發閒窺石鏡清我心謝公行處蒼苔沒早服還丹無世情琴心三疊道初成遙見仙人彩雲裡手把芙蓉朝玉京先期汗漫九垓上願接盧敖遊太清
夢遊天姥吟留別,李白,七言古詩,海客談瀛洲煙濤微茫信難求越人語天姥雲霓明滅或可睹天姥連天向天橫勢拔五嶽掩赤城天台四萬八千丈對此欲倒東南傾我欲因之夢吳越一夜飛渡鏡湖月湖月照我影送我至剡溪謝公宿處今尚在綠水蕩漾清猿啼腳著謝公屐身登青雲梯半壁見海日空中聞天雞千巖萬壑路不定迷花倚石忽已暝熊咆龍吟殷岩泉慄深林兮驚層巔雲青青兮欲雨水澹澹兮生煙列缺霹靂邱巒奔摧洞天石扉訇然中開青冥浩蕩不見底日月照耀金銀臺霓為衣兮風為馬雲之君兮紛紛而來下虎鼓瑟兮鸞回車仙之人兮列如麻忽魂悸以魄動怳驚起而長嗟惟覺時之枕席失向來之煙霞世間行樂亦如此古來萬事東流水別君去矣何時還且放白鹿青崖間須行即騎向名山安能摧眉折腰事權貴使我不得開心顏
金陵酒肆留別,李白,七言古詩,風吹柳花滿店香吳姬壓酒勸客嘗金陵子弟來相送欲行不行各盡觴請君試問東流水別意與之誰短長
宣州謝朓樓餞別校書叔雲,李白,七言古詩,棄我去者昨日之日不可留亂我心者今日之日多煩憂長風萬里送秋雁對此可以酣高樓蓬萊文章建安骨中間小謝又清發俱懷逸興壯思飛欲上青天覽明月抽刀斷水水更流舉杯消愁愁更愁人生在世不稱意明朝散髮弄扁舟
蜀道難,李白,樂府,噫吁嚱危乎高哉蜀道之難難於上青天蠶叢及魚鳧開國何茫然爾來四萬八千歲乃與秦塞通人煙西當太白有鳥道可以橫絕峨眉巔地崩山摧壯士死然後天梯石棧方鉤連上有六龍回日之高標下有衝波逆折之迴川黃鶴之飛尚不得過猿猱欲度愁攀緣青泥何盤盤百步九折縈巖巒捫參歷井仰脅息以手撫膺坐長歎問君西遊何時還畏途巉巖不可攀但見悲鳥號古木雄飛從雌繞林間又聞子規啼夜月愁空山蜀道之難難於上青天使人聽此凋朱顏連峰去天不盈尺枯松倒挂倚絕壁飛湍瀑流爭喧豗砯崖轉石萬壑雷其險也如此嗟爾遠道之人胡為乎來哉劍閣崢嶸而崔嵬一夫當關萬夫莫開所守或匪親化為狼與豺朝避猛虎夕避長蛇磨牙吮血殺人如麻錦城雖云樂不如早還家蜀道之難難於上青天側身西望長咨嗟
長相思二首之一,李白,樂府,長相思在長安絡緯秋啼金井闌微霜淒淒簟色寒孤燈不明思欲絕卷帷望月空長歎美人如花隔雲端上有青冥之長天下有淥水之波瀾天長地遠魂飛苦夢魂不到關山難長相思摧心肝
長相思二首之二,李白,樂府,日色欲盡花含煙月明如素愁不眠趙瑟初停鳳凰柱蜀琴欲奏鴛鴦絃此曲有意無人傳願隨春風寄燕然憶君迢迢隔青天昔時橫波目今成流淚泉不信妾腸斷歸來看取明鏡前
行路難三首之一,李白,樂府,金樽清酒斗十千玉盤珍羞直萬錢停杯投箸不能食拔劍四顧心茫然欲渡黃河冰塞川將登太行雪暗天閑來垂釣坐溪上忽復乘舟夢日邊行路難行路難多歧路今安在長風破浪會有時直挂雲帆濟滄海
行路難三首之二,李白,樂府,大道如青天我獨不得出羞逐長安社中兒赤雞白狗賭梨栗彈劍作歌奏苦聲曳裾王門不稱情淮陰市井笑韓信漢朝公卿忌賈生君不見昔時燕家重郭隗擁篲折節無嫌猜劇辛樂毅感恩分輸肝剖膽效英才昭王白骨縈蔓草誰人更掃黃金臺行路難歸去來
行路難三首之三,李白,樂府,有耳莫洗潁川水有口莫食首陽蕨含光混世貴無名何用孤高比雲月吾觀自古賢達人功成不退皆殞身子胥既棄吳江上屈原終投湘水濱陸機雄才豈自保李斯稅駕苦不早華亭鶴唳詎可聞上蔡蒼鷹何足道君不見吳中張翰稱達生秋風忽憶江東行且樂生前一杯酒何須身後千載名
將進酒,李白,樂府,君不見黃河之水天上來奔流到海不復回君不見高堂明鏡悲白髮朝如青絲暮成雪人生得意須盡歡莫使金樽空對月天生我材必有用千金散盡還復來烹羊宰牛且為樂會須一飲三百杯岑夫子丹邱生將進酒杯莫停與君歌一曲請君為我傾耳聽鐘鼓饌玉不足貴但願長醉不願醒古來聖賢皆寂寞唯有飲者留其名陳王昔時宴平樂斗酒十千恣歡謔主人何為言少錢徑須沽取對君酌五花馬千金裘呼兒將出換美酒與爾同消萬古愁
贈孟浩然,李白,五言律詩,吾愛孟夫子風流天下聞紅顏棄軒冕白首臥松雲醉月頻中聖迷花不事君高山安可仰徒此挹清芬
渡荊門送別,李白,五言律詩,渡遠荊門外來從楚國遊山隨平野盡江入大荒流月下飛天鏡雲生結海樓仍憐故鄉水萬里送行舟
送友人,李白,五言律詩,青山橫北郭白水繞東城此地一為別孤蓬萬里征浮雲遊子意落日故人情揮手自茲去蕭蕭班馬鳴
聽蜀僧濬彈琴,李白,五言律詩,蜀僧抱綠綺西下峨眉峰為我一揮手如聽萬壑松客心洗流水餘響入霜鐘不覺碧山暮秋雲暗幾重
夜泊牛渚懷古,李白,五言律詩,牛渚西江夜青天無片雲登舟望秋月空憶謝將軍余亦能高詠斯人不可聞明朝掛帆去楓葉落紛紛
夜思,李白,五言絕句,床前明月光疑是地上霜舉頭望明月低頭思故鄉
怨情,李白,五言絕句,美人捲珠簾深坐顰蛾眉但見淚痕濕不知心恨誰
玉階怨,李白,樂府,玉階生白露夜久侵羅襪卻下水晶簾玲瓏望秋月
黃鶴樓送孟浩然之廣陵,李白,七言絕句,故人西辭黃鶴樓煙花三月下揚州孤帆遠影碧空盡惟見長江天際流
下江陵,李白,七言絕句,朝辭白帝彩雲間千里江陵一日還兩岸猿聲啼不住輕舟已過萬重山
清平調三首之一,李白,樂府,雲想衣裳花想容春風拂檻露華濃若非群玉山頭見會向瑤臺月下逢
清平調三首之二,李白,樂府,一枝紅豔露凝香雲雨巫山枉斷腸借問漢宮誰得似可憐飛燕倚新妝
清平調三首之三,李白,樂府,名花傾國兩相歡長得君王帶笑看解識春風無限恨沈香亭北倚闌干
喜見外弟又言別,李益,五言律詩,十年離亂後長大一相逢問姓驚初見稱名憶舊容別來滄海事語罷暮天鐘明日巴陵道秋山又幾重
江南曲,李益,樂府,嫁得瞿塘賈朝朝誤妾期早知潮有信嫁與弄潮兒
夜上受降城聞笛,李益,七言絕句,迴樂峰前沙似雪受降城外月如霜不知何處吹蘆管一夜征人盡望鄉
韓碑,李商隱,七言古詩,元和天子神武姿彼何人哉軒與羲誓將上雪列聖恥坐法宮中朝四夷淮西有賊五十載封狼生貙貙生羆不據山河據平地長戈利矛日可麾帝得聖相相曰度賊斫不死神扶持腰懸相印作都統陰風慘澹天王旗愬武古通作牙爪儀曹外郎載筆隨行軍司馬智且勇十四萬眾猶虎貔入蔡縛賊獻太廟功無與讓恩不訾帝曰汝度功第一汝從事愈宜為辭愈拜稽首蹈且舞金石刻畫臣能為古者世稱大手筆此事不係於職司當仁自古有不讓言訖屢頷天子頤公退齋戒坐小閣濡染大筆何淋漓點竄堯典舜典字塗改清廟生民詩文成破體書在紙清晨再拜鋪丹墀表曰臣愈昧死上詠神聖功書之碑碑高三丈字如斗負以靈鼇蟠以螭句奇語重喻者少讒之天子言其私長繩百尺拽碑倒麤沙大石相磨治公之斯文若元氣先時已入人肝脾湯盤孔鼎有述作今無其器存其辭嗚呼聖王及聖相相與烜赫流淳熙公之斯文不示後曷與三五相攀追願書萬本誦萬遍口角流沫右手胝傳之七十有二代以為封禪玉檢明堂基
蟬,李商隱,五言律詩,本以高難飽徒勞恨費聲五更疏欲斷一樹碧無情薄宦梗猶泛故園蕪已平煩君最相警我亦舉家清
風雨,李商隱,五言律詩,淒涼寶劍篇羈泊欲窮年黃葉仍風雨青樓自管絃新知遭薄俗舊好隔良緣心斷新豐酒銷愁斗幾千
落花,李商隱,五言律詩,高閣客竟去小園花亂飛參差連曲陌迢遞送斜暉腸斷未忍掃眼穿仍欲歸芳心向春盡所得是沾衣
涼思,李商隱,五言律詩,客去波平檻蟬休露滿枝永懷當此節倚立自移時北斗兼春遠南陵寓使遲天涯占夢數疑誤有新知
北青蘿,李商隱,五言律詩,殘陽西入崦茅屋訪孤僧落葉人何在寒雲路幾層獨敲初夜磬閒倚一枝藤世界微塵裡吾寧愛與憎
錦瑟,李商隱,七言律詩,錦瑟無端五十絃一絃一柱思華年莊生曉夢迷蝴蝶望帝春心託杜鵑滄海月明珠有淚藍田日暖玉生煙此情可待成追憶只是當時已惘然
無題,李商隱,七言律詩,昨夜星辰昨夜風畫樓西畔桂堂東身無彩鳳雙飛翼心有靈犀一點通隔座送鉤春酒暖分曹射覆蠟燈紅嗟余聽鼓應官去走馬蘭臺類轉蓬
隋宮,李商隱,七言律詩,紫泉宮殿鎖煙霞欲取蕪城作帝家玉璽不緣歸日角錦帆應是到天涯於今腐草無螢火終古垂楊有暮鴉地下若逢陳後主豈宜重問後庭花
無題二首之一,李商隱,七言律詩,來是空言去絕蹤月斜樓上五更鐘夢為遠別啼難喚書被催成墨未濃蠟照半籠金翡翠麝熏微度繡芙蓉劉郎已恨蓬山遠更隔蓬山一萬重
無題二首之二,李商隱,七言律詩,颯颯東風細雨來芙蓉塘外有輕雷金蟾齧鏁燒香入玉虎牽絲汲井迴賈氏窺簾韓掾少宓妃留枕魏王才春心莫共花爭發一寸想思一寸灰
籌筆驛,李商隱,七言律詩,猿鳥猶疑畏簡書風雲常為護儲胥徒令上將揮神筆終見降王走傳車管樂有才元不忝關張無命欲何如他年錦里經祠廟梁父吟成恨有餘
無題,李商隱,七言律詩,相見時難別亦難東風無力百花殘春蠶到死絲方盡蠟炬成灰淚始乾曉鏡但愁雲鬢改夜吟應覺月光寒蓬萊此去無多路青鳥殷勤為探看
春雨,李商隱,七言律詩,悵臥新春白袷衣白門寥落意多違紅樓隔雨相望冷珠箔飄燈獨自歸遠路應悲春晼晚殘宵猶得夢依稀玉璫緘札何由達萬里雲羅一雁飛
無題二首之一,李商隱,七言律詩,鳳尾香羅薄幾重碧文圓頂夜深縫扇裁月魄羞難掩車走雷聲語未通曾是寂寥金燼暗斷無消息石榴紅斑騅只繫垂楊岸何處西南待好風
無題二首之二,李商隱,七言律詩,重幃深下莫愁堂臥後清宵細細長神女生涯原是夢小姑居處本無郎風波不信菱枝弱月露誰教桂葉香直道相思了無益未妨惆悵是清狂
登樂遊原,李商隱,五言絕句,向晚意不適驅車登古原夕陽無限好只是近黃昏
夜雨寄北,李商隱,七言絕句,君問歸期未有期巴山夜雨漲秋池何當共翦西窗燭卻話巴山夜雨時
寄令狐郎中,李商隱,七言絕句,嵩雲秦樹久離居雙鯉迢迢一紙書休問梁園舊賓客茂陵秋雨病相如
為有,李商隱,七言絕句,為有雲屏無限嬌鳳城寒盡怕春宵無端嫁得金龜婿辜負香衾事早朝
隋宮,李商隱,七言絕句,乘興南遊不戒嚴九重誰省諫書函春風舉國裁宮錦半作障泥半作帆
瑤池,李商隱,七言絕句,瑤池阿母綺窗開黃竹歌聲動地哀八駿日行三萬里穆王何事不重來
嫦娥,李商隱,七言絕句,雲母屏風燭影深長河漸落曉星沈嫦娥應悔偷靈藥碧海青天夜夜心
賈生,李商隱,七言絕句,宣室求賢訪逐臣賈生才調更無倫可憐夜半虛前席不問倉生問鬼神
古意,李頎,七言古詩,男兒事長征少小幽燕客賭勝馬蹄下由來輕七尺殺人莫敢前鬚如蝟毛磔黃雲隴底白雲飛未得報恩不得歸遼東少婦年十五慣彈琵琶解歌舞今為羌笛出塞聲使我三軍淚如雨
送陳章甫,李頎,七言古詩,四月南風大麥黃棗花未落桐葉長青山朝別暮還見嘶馬出門思舊鄉陳侯立身何坦蕩虯鬚虎眉仍大顙腹中貯書一萬卷不肯低頭在草莽東門酤酒飲我曹心輕萬事如鴻毛醉臥不知白日暮有時空望孤雲高長河浪頭連天黑津吏停舟渡不得鄭國遊人未及家洛陽行子空歎息聞道故林相識多罷官昨日今如何
琴歌,李頎,七言古詩,主人有酒歡今夕請奏鳴琴廣陵客月照城頭烏半飛霜淒萬木風入衣銅鑪華燭燭增輝初彈淥水後楚妃一聲已動物皆靜四座無言星欲稀清淮奉使千餘里敢告雲山從此始
聽董大彈胡笳兼寄語弄房給事,李頎,七言古詩,蔡女昔造胡笳聲一彈一十有八拍胡人落淚沾邊草漢使斷腸對歸客古戍蒼蒼烽火寒大荒陰沈飛雪白先拂商絃後角羽四郊秋葉驚摵摵董夫子通神明深松竊聽來妖精言遲更速皆應手將往復旋如有情空山百鳥散還合萬里浮雲陰且晴嘶酸雛雁失群夜斷絕胡兒戀母聲川為淨其波鳥亦罷其鳴烏珠部落家鄉遠邏娑沙塵哀怨生幽音變調忽飄灑長風吹林雨墮瓦迸泉颯颯飛木末野鹿呦呦走堂下長安城連東掖垣鳳凰池對青瑣門高才脫略名與利日夕望君抱琴至
聽安萬善吹觱栗歌,李頎,七言古詩,南山截竹為觱栗此樂本自龜茲出流傳漢地曲轉奇涼州胡人為我吹傍鄰聞者多歎息遠客思鄉皆淚垂世人能聽不能賞長飆風中自來往枯桑老柏寒颼飀九雛鳴鳳亂啾啾龍吟虎嘯一時發萬籟百泉相與秋忽然更作漁陽摻黃雲蕭條白日黯變調各聞楊柳春上林繁花照眼新歲夜高堂列明燭美酒一杯聲一曲
古從軍行,李頎,樂府,白日登山望烽火黃昏飲馬傍交河行人刁斗風沙暗公主琵琶幽怨多野營萬里無城郭雨雪紛紛連大漠胡雁哀鳴夜夜飛胡兒眼淚雙雙落聞道玉門猶被遮應將性命逐輕車年年戰骨埋荒外空見蒲萄入漢家
送魏萬之京,李頎,七言律詩,朝聞遊子唱離歌昨夜微霜初度河鴻雁不堪愁裡聽雲山況是客中過關城曙色催寒近御苑砧聲向晚多莫是長安行樂處空令歲月易蹉跎
聽箏,李端,五言絕句,鳴箏金粟柱素手玉房前欲得周郎顧時時誤拂絃
渡漢江,李頻,五言絕句,嶺外音書絕經冬復歷春近鄉情更怯不敢問來人
望嶽,杜甫,五言古詩,岱宗夫如何齊魯青未了造化鍾神秀陰陽割昏曉盪胸生曾雲決眥入歸鳥會當凌絕頂一覽眾山小
贈衛八處士,杜甫,五言古詩,人生不相見動如參與商今夕復何夕共此燈燭光少壯能幾時鬢髮各已蒼訪舊半為鬼驚呼熱中腸焉知二十載重上君子堂昔別君未婚兒女忽成行怡然敬父執問我來何方問答乃未已驅兒羅酒漿夜雨剪春韭新炊間黃粱主稱會面難一舉累十觴十觴亦不醉感子故意長明日隔山岳世事兩茫茫
佳人,杜甫,五言古詩,絕代有佳人幽居在空谷自云良家子零落依草木關中昔喪亂兄弟遭殺戮官高何足論不得收骨肉世情惡衰歇萬事隨轉燭夫婿輕薄兒新人美如玉合昏尚知時鴛鴦不獨宿但見新人笑那聞舊人哭在山泉水清出山泉水濁侍婢賣珠迴牽蘿補茅屋摘花不插髮采柏動盈掬天寒翠袖薄日暮倚修竹
夢李白二首之一,杜甫,五言古詩,死別已吞聲生別常惻惻江南瘴癘地逐客無消息故人入我夢明我長相憶君今在羅網何以有羽翼恐非平生魂路遠不可測魂來楓林青魂返關塞黑落月滿屋梁猶疑照顏色水深波浪闊無使蛟龍得
夢李白二首之二,杜甫,五言古詩,浮雲終日行遊子久不至三夜頻夢君情親見君意告歸常局促苦道來不易江湖多風波舟楫恐失墜出門搔白首若負平生志冠蓋滿京華斯人獨憔悴孰云網恢恢將老身反累千秋萬歲名寂寞身後事
韋諷錄事宅觀曹將軍畫馬圖,杜甫,七言古詩,國初已來畫鞍馬神妙獨數江都王將軍得名三十載人間又見真乘黃曾貌先帝照夜白龍池十日飛霹靂內府殷紅瑪瑙盤婕妤傳詔才人索盤賜將軍拜舞歸輕紈細綺相追飛貴戚權門得筆跡始覺屏障生光輝昔日太宗拳毛騧近時郭家獅子花今之新圖有二馬復令識者久歎嗟此皆騎戰一敵萬縞素漠漠開風沙其餘七匹亦殊絕迥若寒空動煙雪霜蹄蹴踏長楸間馬官廝養森成列可憐九馬爭神駿顧視清高氣深穩借問苦心愛者誰後有韋諷前支遁憶昔巡幸新豐宮翠華拂天來向東騰驤磊落三萬匹皆與此圖筋骨同自從獻寶朝河宗無復射蛟江水中君不見金粟堆前松柏裡龍媒去盡鳥呼風
丹青引贈曹霸將軍,杜甫,七言古詩,將軍魏武之子孫於今為庶為青門英雄割據雖已矣文采風流今尚存學書初學衛夫人但恨無過王右軍丹青不知老將至富貴於我如浮雲開元之中常引見承恩數上南熏殿凌煙功臣少顏色將軍下筆開生面良相頭上進賢冠猛將腰間大羽箭褒公鄂公毛髮動英姿颯爽猶酣戰先帝天馬玉花驄畫工如山貌不同是日牽來赤墀下迥立閶闔生長風詔謂將軍拂絹素意匠慘淡經營中斯須九重真龍出一洗萬古凡馬空玉花卻在御榻上榻上庭前屹相向至尊含笑催賜金圉人太僕皆惆悵弟子韓幹早入室亦能畫馬窮殊相幹惟畫肉不畫骨忍使驊騮氣凋喪將軍畫善蓋有神偶逢佳士亦寫真即今漂泊干戈際屢貌尋常行路人塗窮反遭俗眼白世上未有如公貧但看古來盛名下終日坎壈纏其身
寄韓諫議,杜甫,七言古詩,今我不樂思岳陽身欲奮飛病在床美人娟娟隔秋水濯足洞庭望八荒鴻飛冥冥日月白青楓葉赤天雨霜玉京群帝集北斗或騎麒麟翳鳳凰芙蓉旌旗煙霧落影動倒景搖瀟湘星宮之君醉瓊漿羽人稀少不在旁似聞昨者赤松子恐是漢代韓張良昔隨劉氏定長安帷幄未改神慘傷國家成敗吾豈敢色難腥腐餐楓香周南留滯古所惜南極老人應壽昌美人胡為隔秋水焉得置之貢玉堂
古柏行,杜甫,七言古詩,孔明廟前有老柏柯如青銅根如石霜皮溜雨四十圍黛色參天二千尺雲來氣接巫峽長月出寒通雪山白君臣已與時際會樹木猶為人愛惜憶昨路繞錦亭東先主武侯同閟宮崔嵬枝幹郊原古窈窕丹青戶牖空落落盤據雖得地冥冥孤高多烈風扶持自是神明力正直原因造化功大廈如傾要梁棟萬牛迴首邱山重不露文章世已驚未辭剪伐誰能送苦心豈免容螻蟻香葉終經宿鸞鳳志士幽人莫怨嗟古來材大難為用
觀公孫大娘弟子舞劍器行并序,杜甫,七言古詩,昔有佳人公孫氏一舞劍器動四方觀者如山色沮喪天地為之久低昂㸌如羿射九日落矯如群帝驂龍翔來如雷霆收震怒罷如江海凝清光絳唇珠袖兩寂寞晚有弟子傳芬芳臨潁美人在白帝妙舞此曲神揚揚與余問答既有以感時撫事增惋傷先帝侍女八千人公孫劍器初第一五十年間似反掌風塵澒洞昏王室梨園子弟散如煙女樂餘姿映寒日金粟堆南木已拱瞿塘石城草蕭瑟玳絃急管曲復終樂極哀來月東出老夫不知其所往足繭荒山轉愁疾
兵車行,杜甫,樂府,車轔轔馬蕭蕭行人弓箭各在腰爺娘妻子走相送塵埃不見咸陽橋牽衣頓足攔道哭哭聲直上干雲霄道傍過者問行人行人但云點行頻或從十五北防河便至四十西營田去時里正與裹頭歸來頭白還戍邊邊亭流血成海水武皇開邊意未已君不見漢家山東二百州千村萬落生荊杞縱有健婦把鋤犁禾生隴畝無東西況復秦兵耐苦戰被驅不異犬與雞長者雖有問役夫敢申恨且如今年冬未休關西卒縣官急索租租稅從何出信知生男惡反是生女好生女猶得嫁比鄰生男埋沒隨百草君不見青海頭古來白骨無人收新鬼煩冤舊鬼哭天陰雨濕聲啾啾
麗人行,杜甫,樂府,三月三日天氣新長安水邊多麗人態濃意遠淑且真肌理細膩骨肉勻繡羅衣裳照暮春蹙金孔雀銀麒麟頭上何所有翠微㔩葉垂鬢唇背後何所見珠壓腰衱穩稱身就中雲幕椒房親賜名大國虢與秦紫駞之峰出翠釜水精之盤行素鱗犀箸厭飫久未下鸞刀縷切空紛綸黃門飛鞚不動塵御廚絡繹送八珍簫鼓哀吟感鬼神賓從雜遝實要津後來鞍馬何逡巡當軒下馬入錦茵楊花雪落覆白蘋青鳥飛去銜紅巾炙手可熱勢絕倫慎莫近前丞相瞋
哀江頭,杜甫,樂府,少陵野老吞聲哭春日潛行曲江曲江頭宮殿鎖千門細柳新蒲為誰綠憶昔霓旌下南苑苑中萬物生顏色昭陽殿裡第一人同輦隨君侍君側輦前才人帶弓箭白馬嚼齧黃金勒翻身向天仰射雲一箭正墜雙飛翼明眸皓齒今何在血污遊魂歸不得清渭東流劍閣深去住彼此無消息人生有情淚霑臆江水江花豈終極黃昏胡騎塵滿城欲往城南望城北
哀王孫,杜甫,樂府,長安城頭頭白烏夜飛延秋門上呼又向人家啄大屋屋底達官走避胡金鞭斷折九馬死骨肉不得同馳驅腰下寶玦青珊瑚可憐王孫泣路隅問之不肯道姓名但道困苦乞為奴已經百日竄荊棘身上無有完肌膚高帝子孫盡隆準龍種自與常人殊豺狼在邑龍在野王孫善保千金軀不敢長語臨交衢且為王孫立斯須昨夜東風吹血腥東來橐駝滿舊都朔方健兒好身手昔何勇銳今何愚竊聞天子已傳位聖德北服南單于花門剺面請雪恥慎勿出口他人狙哀哉王孫慎勿疏五陵佳氣無時無
月夜,杜甫,五言律詩,今夜鄜州月閨中只獨看遙憐小兒女未解憶長安香霧雲鬟濕清輝玉臂寒何時倚虛幌雙照淚痕乾
春望,杜甫,五言律詩,國破山河在城春草木深感時花濺淚恨別鳥驚心烽火連三月家書抵萬金白頭搔更短渾欲不勝簪
春宿左省,杜甫,五言律詩,花隱掖垣暮啾啾棲鳥過星臨萬戶動月傍九霄多不寢聽金鑰因風想玉珂明朝有封事數問夜如何
至德二載甫自金光門出間道歸鳳翔乾元初從左拾遺移華州掾與親故別因出此門有悲往事,杜甫,五言律詩,此道昔歸順西郊胡正繁至今殘破膽應有未招魂近侍歸京邑移官豈至尊無才日衰老駐馬望千門
月夜憶舍弟,杜甫,五言律詩,戍鼓斷人行邊秋一雁聲露從今夜白月是故鄉明有弟皆分散無家問死生寄書長不達況乃未休兵
天末懷李白,杜甫,五言律詩,涼風起天末君子意如何鴻雁幾時到江湖秋水多文章憎命達魑魅喜人過應共冤魂語投詩贈汨羅
奉濟驛重送嚴公四韻,杜甫,五言律詩,遠送從此別青山空復情幾時盃重把昨夜月同行列郡謳歌惜三朝出入榮江村獨歸處寂寞養殘生
別房太尉墓,杜甫,五言律詩,他鄉復行役駐馬別孤墳近淚無乾土低空有斷雲對棋陪謝傅把劍覓徐君唯見林花落鶯啼送客聞
旅夜書懷,杜甫,五言律詩,細草微風岸危檣獨夜舟星垂平野闊月湧大江流名豈文章著官應老病休飄飄何所似天地一沙鷗
登岳陽樓,杜甫,五言律詩,昔聞洞庭水今上岳陽樓吳楚東南坼乾坤日夜浮親朋無一字老病有孤舟戎馬關山北憑軒涕泗流
蜀相,杜甫,七言律詩,丞相祠堂何處尋錦官城外柏森森映階碧草自春色隔葉黃鸝空好音三顧頻煩天下計兩朝開濟老臣心出師未捷身先死長使英雄淚滿襟
客至,杜甫,七言律詩,舍南舍北皆春水但見群鷗日日來花徑不曾緣客掃蓬門今始為君開盤飧市遠無兼味樽酒家貧只舊醅肯與鄰翁相對飲隔籬呼取盡餘杯
野望,杜甫,七言律詩,西山白雪三城戍南浦清江萬里橋海內風塵諸弟隔天涯涕淚一身遙惟將遲暮供多病未有涓埃答聖朝跨馬出郊時極目不堪人事日蕭條
聞官軍收河南河北,杜甫,七言律詩,劍外忽傳收薊北初聞涕淚滿衣裳卻看妻子愁何在漫卷詩書喜欲狂白日放歌須縱酒青春作伴好還鄉即從巴峽穿巫峽便下襄陽向洛陽
登高,杜甫,七言律詩,風急天高猿嘯哀渚清沙白鳥飛迴無邊落木蕭蕭下不盡長江滾滾來萬里悲秋常作客百年多病獨登臺艱難苦恨繁霜鬢潦倒新停濁酒杯
登樓,杜甫,七言律詩,花近高樓傷客心萬方多難此登臨錦江春色來天地玉壘浮雲變古今北極朝廷終不改西山寇盜莫相侵可憐後主還祠廟日暮聊為梁父吟
宿府,杜甫,七言律詩,清秋幕府井梧寒獨宿江城蠟炬殘永夜角聲悲自語中天月色好誰看風塵荏苒音書絕關塞蕭條行路難已忍伶俜十年事強移棲息一枝安
閣夜,杜甫,七言律詩,歲暮陰陽催短景天涯霜雪霽寒宵五更鼓角聲悲壯三峽星河影動搖野哭幾家聞戰伐夷歌數處起漁樵臥龍躍馬終黃土人事音書漫寂寥
詠懷古跡五首之一,杜甫,七言律詩,支離東北風塵際漂泊西南天地間三峽樓臺淹日月五溪衣服共雲山羯胡事主終無賴詞客哀時且未還庾信平生最蕭瑟暮年詩賦動江關
詠懷古跡五首之二,杜甫,七言律詩,搖落深知宋玉悲風流儒雅亦吾師悵望千秋一灑淚蕭條異代不同時江山故宅空文藻雲雨荒臺豈夢思最是楚宮俱泯滅舟人指點到今疑
詠懷古跡五首之三,杜甫,七言律詩,群山萬壑赴荊門生長明妃尚有村一去紫臺連朔漠獨留青冢向黃昏畫圖省識春風面環珮空歸月夜魂千載琵琶作胡語分明怨恨曲中論
詠懷古跡五首之四,杜甫,七言律詩,蜀主窺吳幸三峽崩年亦在永安宮翠華想像空山裡玉殿虛無野寺中古廟杉松巢水鶴歲時伏臘走村翁武侯祠屋常鄰近一體君臣祭祀同
詠懷古跡五首之五,杜甫,七言律詩,諸葛大名垂宇宙宗臣遺像肅清高三分割據紆籌策萬古雲霄一羽毛伯仲之間見伊呂指揮若定失蕭曹運移漢祚終難復志決身殲軍務勞
八陣圖,杜甫,五言絕句,功蓋三分國名成八陣圖江流石不轉遺恨失吞吳
江南逢李龜年,杜甫,七言絕句,岐王宅裡尋常見崔九堂前幾度聞正是江南好風景落花時節又逢君
旅宿,杜牧,五言律詩,旅館無良伴凝情自悄然寒燈思舊事斷雁警愁眠遠夢歸侵曉家書到隔年滄江好煙月門繫釣魚船
將赴吳興登樂遊原一絕,杜牧,七言絕句,清時有味是無能閒愛孤雲靜愛僧欲把一麾江海去樂遊原上望昭陵
赤壁,杜牧,七言絕句,折戟沈沙鐵未消自將磨洗認前朝東風不與周郎便銅雀春深鎖二喬
泊秦淮,杜牧,七言絕句,煙籠寒水月籠沙夜泊秦淮近酒家商女不知亡國恨隔江猶唱後庭花
寄揚州韓綽判官,杜牧,七言絕句,青山隱隱水迢迢秋盡江南草未凋二十四橋明月夜玉人何處教吹簫
遣懷,杜牧,七言絕句,落魄江湖載酒行楚腰纖細掌中輕十年一覺揚州夢贏得青樓薄倖名
秋夕,杜牧,七言絕句,銀燭秋光冷畫屏輕羅小扇撲流螢天階夜色涼如水臥看牽牛織女星
贈別二首之一,杜牧,七言絕句,娉娉嫋嫋十三餘豆蔻梢頭二月初春風十里揚州路捲上珠簾總不如
贈別二首之二,杜牧,七言絕句,多情卻是總無情唯覺樽前笑不成蠟燭有心還惜別替人垂淚到天明
金谷園,杜牧,七言絕句,繁華事散逐香塵流水無情草自春日暮東風怨啼鳥落花猶似墜樓人
金縷衣,杜秋娘,樂府,勸君莫惜金縷衣勸君惜取少年時花開堪折直須折莫待無花空折枝
春宮怨,杜荀鶴,五言律詩,早被嬋娟誤欲妝臨鏡慵承恩不在貌教妾若為容風暖鳥聲碎日高花影重年年越溪女相憶采芙蓉
和晉陵陸丞早春游望,杜審言,五言律詩,獨有宦遊人偏驚物候新雲霞出海曙梅柳渡江春淑氣催黃鳥晴光轉綠蘋忽聞歌古調歸思欲沾襟
雜詩,沈佺期,五言律詩,聞道黃龍戍頻年不解兵可憐閨裡月長在漢家營少婦今春意良人昨夜情誰能將旗鼓一為取龍城
獨不見古意呈補闕喬知之,沈佺期,樂府,盧家少婦鬱金香海燕雙棲玳瑁梁九月寒砧催木葉十年征戍憶遼陽白狼河北音書斷丹鳳城南秋夜長誰為含愁獨不見更教明月照流黃
烈女操,孟郊,樂府,梧桐相待老鴛鴦會雙死貞婦貴殉夫捨生亦如此波瀾誓不起妾心古井水
遊子吟,孟郊,樂府,慈母手中線遊子身上衣臨行密密縫意恐遲遲歸誰言寸草心報得三春暉
秋登蘭山寄張五,孟浩然,五言古詩,北山白雲裡隱者自怡悅相望試登高心隨雁飛滅愁因薄暮起興是清秋發時見歸村人沙行渡頭歇天邊樹若薺江畔洲如月何當載酒來共醉重陽節
夏日南亭懷辛大,孟浩然,五言古詩,山光忽西落池月漸東上散髮乘夕涼開軒臥閒敞荷風送香氣竹露滴清響欲取鳴琴彈恨無知音賞感此懷故人中宵勞夢想
宿業師山房期丁大不至,孟浩然,五言古詩,夕陽度西嶺群壑倏已暝松月生夜涼風泉滿清聽樵人歸欲盡煙鳥棲初定之子期宿來孤琴候蘿徑
夜歸鹿門歌,孟浩然,七言古詩,山寺鳴鐘晝已昏漁梁渡頭爭渡喧人隨沙岸向江村余亦乘舟歸鹿門鹿門月照開煙樹忽到龐公棲隱處巖扉松逕長寂寥唯有幽人自來去
臨洞庭湖上張丞相,孟浩然,五言律詩,八月湖水平涵虛混太清氣蒸雲夢澤波撼岳陽城欲濟無舟楫端居恥聖明坐觀垂釣者徒有羨魚情
與諸子登峴山,孟浩然,五言律詩,人事有代謝往來成古今江山留勝跡我輩復登臨水落魚梁淺天寒夢澤深羊公碑尚在讀罷淚沾襟
宴梅道士山房,孟浩然,五言律詩,林臥愁春盡搴帷見物華忽逢青鳥使邀入赤松家丹灶初開火仙桃正發花童顏若可駐何惜醉流霞
歲暮歸南山,孟浩然,五言律詩,北闕休上書南山歸敝廬不才明主棄多病故人疏白髮催年老青陽逼歲除永懷愁不寐松月夜窗虛
過故人莊,孟浩然,五言律詩,故人具雞黍邀我至田家綠樹村邊合青山郭外斜開軒面場圃把酒話桑麻待到重陽日還來就菊花
秦中寄遠上人,孟浩然,五言律詩,一丘常欲臥三逕苦無資北土非吾願東林懷我師黃金然桂盡壯志逐年衰日夕涼風至聞蟬但益悲
宿桐廬江寄廣陵舊遊,孟浩然,五言律詩,山暝聽猿愁滄江急夜流風鳴兩岸葉月照一孤舟建德非吾土維揚憶舊遊還將兩行淚遙寄海西頭
留別王維,孟浩然,五言律詩,寂寂竟何待朝朝空自歸欲尋芳草去惜與故人違當路誰相假知音世所稀祗因守寂寞還掩故園扉
早寒有懷,孟浩然,五言律詩,木落雁南渡北風江上寒我家襄水曲遙隔楚雲端鄉淚客中盡孤帆天際看迷津欲有問平海夕漫漫
宿建德江,孟浩然,五言絕句,移舟泊煙渚日暮客愁新野曠天低樹江清月近人
春曉,孟浩然,五言絕句,春眠不覺曉處處聞啼鳥夜來風雨聲花落知多少
尋西山隱者不遇,邱為,五言古詩,絕頂一茅茨直上三十里叩關無僮僕窺室惟案几若非巾柴車應是釣秋水差池不相見黽勉空仰止草色新雨中松聲晚窗裡及茲契幽絕自足蕩心耳雖無賓主意頗得清淨理興盡方下山何必待之子
春怨,金昌緒,五言絕句,打起黃鶯兒莫教枝上啼啼時驚妾夢不得到遼西
征人怨,柳中庸,七言絕句,歲歲金河復玉關朝朝馬策與刀環三春白雪歸青冢萬里黃河繞黑山
晨詣超師院讀禪經,柳宗元,五言古詩,汲井漱寒齒清心拂塵服閒持貝葉書步出東齋讀真源了無取忘跡世所逐遺言冀可冥繕性何由熟道人庭宇靜蒼色連深竹日出霧露餘青松如膏沐澹然離言說悟悅心自足
溪居,柳宗元,五言古詩,久為簪組束幸此南夷謫閒依農圃鄰偶似山林客曉耕翻露草夜傍響谿石來往不逢人長歌楚天碧
漁翁,柳宗元,七言古詩,漁翁夜傍西巖宿曉汲清湘然楚竹煙消日出不見人欸乃一聲山水綠迴看天際下中流巖上無心雲相逐
登柳州城樓寄漳汀封連四州刺史,柳宗元,七言律詩,城上高樓接大荒海天愁思正茫茫驚風亂颭芙蓉水密雨斜侵薜荔牆嶺樹重遮千里目江流曲似九迴腸共來百越文身地猶自音書滯一鄉
江雪,柳宗元,五言絕句,千山鳥飛絕萬徑人蹤滅孤舟蓑笠翁獨釣寒江雪
春思,皇甫冉,七言律詩,鶯啼燕語報新年馬邑龍堆路幾千家住層城鄰漢苑心隨明月到胡天機中錦字論長恨樓上花枝笑獨眠為問天戎竇車騎何時返旆勒燕然
章臺夜思,韋莊,五言律詩,清瑟怨遙夜繞絃風雨哀孤燈聞楚角殘月下章臺芳草已云暮故人殊未來鄉書不可寄秋雁又南迴
金陵圖,韋莊,七言絕句,江雨霏霏江草齊六朝如夢鳥空啼無情最是臺城柳依舊煙籠十里隄
郡齋雨中與諸文士燕集,韋應物,五言古詩,兵衛森畫戟燕寢凝清香海上風雨至逍遙池閣涼煩痾近消散嘉賓復滿堂自慚居處崇未睹斯民康理會是非遣性達形跡忘鮮肥屬時禁蔬果幸見嘗俯飲一杯酒仰聆金玉章神歡體自輕意欲淩風翔吳中盛文史群彥今汪洋方知大藩地豈曰財賦強
初發揚子寄元大校書,韋應物,五言古詩,悽悽去親愛泛泛入煙霧歸棹洛陽人殘鐘廣陵樹今朝為此別何處還相遇世事波上舟沿洄安得住
寄全椒山中道士,韋應物,五言古詩,今朝郡齋冷忽念山中客澗底束荊薪歸來煮白石欲持一瓢酒遠慰風雨夕落葉滿空山何處尋行跡
長安遇馮著,韋應物,五言古詩,客從東方來衣上灞陵雨問客何為來采山因買斧冥冥花正開颺颺燕新乳昨別今已春鬢絲生幾縷
夕次盱眙縣,韋應物,五言古詩,落帆逗淮鎮停舫臨孤驛浩浩風起波冥冥日沈夕人歸山郭暗雁下蘆洲白獨夜憶秦關聽鐘未眠客
東郊,韋應物,五言古詩,吏舍跼終年出郊曠清曙楊柳散和風青山澹吾慮依叢適自憩緣澗還復去微雨靄芳原春鳩鳴何處樂幽心屢止遵事跡猶遽終罷斯結廬慕陶直可庶
送楊氏女,韋應物,五言古詩,永日方慼慼出門復悠悠女子今有行大江泝輕舟爾輩苦無恃撫念益慈柔幼為長所育兩別泣不休對此結中腸義往難復留自小闕內訓事姑貽我憂賴茲託令門仁卹庶無尤貧儉誠所尚資從豈待周孝恭遵婦道容止順其猷別離在今晨見爾當何秋居閑始自遣臨感忽難收歸來視幼女零淚緣纓流
淮上喜會梁州故人,韋應物,五言律詩,江漢曾為客相逢每醉還浮雲一別後流水十年間歡笑情如舊蕭疏鬢已斑何因不歸去淮上對秋山
賦得暮雨送李曹,韋應物,五言律詩,楚江微雨裡建業暮鐘時漠漠帆來重冥冥鳥去遲海門深不見浦樹遠含滋相送情無限沾襟比散絲
寄李儋元錫,韋應物,七言律詩,去年花裡逢君別今日花開又一年世事茫茫難自料春愁黯黯獨成眠身多疾病思田里邑有流亡愧俸錢聞道欲來相問訊西樓望月幾回圓
秋夜寄邱員外,韋應物,五言絕句,懷君屬秋夜散步詠涼天空山松子落幽人應未眠
滁州西澗,韋應物,七言絕句,獨憐幽草澗邊生上有黃鸝深樹鳴春潮帶雨晚來急野渡無人舟自橫
經魯祭孔子而歎之,唐玄宗,五言律詩,夫子何為者栖栖一代中地猶鄹氏邑宅即魯王宮歎鳳嗟身否傷麟怨道窮今看兩楹奠當與夢時同
望薊門,祖詠,七言律詩,燕臺一去客心驚笳鼓喧喧漢將營萬里寒光生積雪三邊曙色動危旌沙場烽火侵胡月海畔雲山擁薊城少小雖非投筆吏論功還欲請長纓
終南望餘雪,祖詠,五言絕句,終南陰嶺秀積雪浮雲端林表明霽色城中增暮寒
貧女,秦韜玉,七言律詩,蓬門未識綺羅香擬託良媒益自傷誰愛風流高格調共憐時世儉梳妝敢將十指誇鍼巧不把雙眉鬥畫長苦恨年年壓金線為他人作嫁衣裳
灞上秋居,馬戴,五言律詩,灞原風雨定晚見雁行頻落葉他鄉樹寒燈獨夜人空園白露滴孤壁野僧鄰寄臥郊扉久何年致此身
楚江懷古,馬戴,五言律詩,露氣寒光集微陽下楚邱猿啼洞庭樹人在木蘭舟廣澤生明月蒼山夾亂流雲中君不見竟夕自悲秋
燕歌行並序,高適,樂府,漢家煙塵在西北漢將辭家破殘賊男兒本自重橫行天子非常賜顏色摐金伐鼓下榆關旌旗逶迤碣石間校尉羽書飛瀚海單于獵火照狼山山川蕭條極邊土胡騎憑陵雜風雨戰士軍前半死生美人帳下猶歌舞大漠窮秋塞草衰孤城落日鬥兵稀身當恩遇常輕敵力盡關山未解圍鐵衣遠戍辛勤久玉筋應啼別離後少婦城南欲斷腸征人薊北空回首邊風飄颻那可度絕域蒼茫更何有殺氣三時作陣雲寒聲一夜傳刁斗相看白刃血紛紛死節從來豈顧勳君不見沙場爭戰苦至今猶憶李將軍
送李少府貶峽中王少府貶長沙,高適,七言律詩,嗟君此別意何如駐馬銜杯問謫居巫峽啼猿數行淚衡陽歸雁幾封書青楓江上秋帆遠白帝城邊古木疏聖代即今多雨露暫時分手莫躊躇
除夜有懷,崔塗,五言律詩,迢遞三巴路羈危萬里身亂山殘雪夜孤獨異鄉人漸與骨肉遠轉於僮僕親那堪正飄泊明日歲華新
孤雁,崔塗,五言律詩,幾行歸塞盡念爾獨何之暮雨相呼失寒塘欲下遲渚雲低暗度關月冷相隨未必逢矰繳孤飛自可疑
九日登望仙臺呈劉明府,崔曙,七言律詩,漢文皇帝有高臺此日登臨曙色開三晉雲山皆北向二陵風雨自東來關門令尹誰能識河上仙翁去不回且欲近尋彭澤宰陶然共醉菊花杯
黃鶴樓,崔顥,七言律詩,昔人已乘黃鶴去此地空餘黃鶴樓黃鶴一去不復返白雲千載空悠悠晴川歷歷漢陽樹芳草萋萋鸚鵡洲日暮鄉關何處是煙波江上使人愁
行經華陰,崔顥,七言律詩,岧嶢太華俯咸京天外三峰削不成武帝祠前雲欲散仙人掌上雨初晴河山北枕秦關險驛路西連漢畤平借問路傍名利客何如此處學長生
長干行二首之一,崔顥,樂府,君家何處住妾住在橫塘停船暫借問或恐是同鄉
長干行二首之二,崔顥,樂府,家臨九江水來去九江側同是長干人生小不相識
宿王昌齡隱居,常建,五言古詩,清谿深不測隱處惟孤雲松際露微月清光猶為君茅亭宿花影藥院滋苔紋余亦謝時去西山鸞鶴群
題破山寺後禪院,常建,五言律詩,清晨入古寺初日照高林曲徑通幽處禪房花木深山光悅鳥性潭影空人心萬籟此俱寂惟聞鐘磬音
感遇四首之一,張九齡,五言古詩,孤鴻海上來池潢不敢顧側見雙翠鳥巢在三珠樹矯矯珍木巔得無金丸懼美服患人指高明逼神惡今我遊冥冥弋者何所慕
感遇四首之二,張九齡,五言古詩,蘭葉春葳蕤桂華秋皎潔欣欣此生意自爾為佳節誰知林棲者聞風坐相悅草木有本心何求美人折
感遇四首之三,張九齡,五言古詩,幽人歸獨臥滯慮洗孤清持此謝高鳥因之傳遠情日夕懷空意人誰感至精飛沈理自隔何所慰吾誠
感遇四首之四,張九齡,五言古詩,江南有丹橘經冬猶綠林豈伊地氣暖自有歲寒心可以薦嘉客奈何阻重深運命惟所遇循環不可尋徒言樹桃李此木豈無陰
望月懷遠,張九齡,五言律詩,海上生明月天涯共此時情人怨遙夜竟夕起相思滅燭憐光滿披衣覺露滋不堪盈手贈還寢夢佳期
桃花谿,張旭,七言絕句,隱隱飛橋隔野煙石磯西畔問漁船桃花盡日隨流水洞在清谿何處邊
寄人,張泌,七言絕句,別夢依依到謝家小廊迴合曲闌斜多情只有春庭月猶為離人照落花
宮詞,張祜,五言絕句,故國三千里深宮二十年一聲何滿子雙淚落君前
贈內人,張祜,七言絕句,禁門宮樹月痕過媚眼微看宿鷺窠斜拔玉釵燈影畔剔開紅燄救飛蛾
集靈臺二首之一,張祜,七言絕句,日光斜照集靈臺紅樹花迎曉露開昨夜上皇新授籙太真含笑入簾來
集靈臺二首之二,張祜,七言絕句,虢國夫人承主恩平明騎馬入宮門卻嫌脂粉污顏色淡掃蛾眉朝至尊
題金陵渡,張祜,七言絕句,金陵津渡小山樓一宿行人自可愁潮落夜江斜月裡兩三星火是瓜洲
書邊事,張喬,五言律詩,調角斷清秋征人倚戍樓春風對青冢白日落梁州大漠無兵阻窮邊有客游蕃情似此水長願向南流
沒蕃故人,張籍,五言律詩,前年戍月支城下沒全師蕃漢斷消息死生長別離無人收廢帳歸馬識殘旗欲祭疑君在天涯哭此時
楓橋夜泊,張繼,七言絕句,月落烏啼霜滿天江楓漁火對愁眠姑蘇城外寒山寺夜半鐘聲到客船
秋日赴闕題潼關驛樓,許渾,五言律詩,紅葉晚蕭蕭長亭酒一瓢殘雲歸太華疏雨過中條樹色隨關迥河聲入海遙帝鄉明日到猶自夢漁樵
早秋,許渾,五言律詩,遙夜泛清瑟西風生翠蘿殘螢棲玉露早雁拂金河高樹曉還密遠山晴更多淮南一葉下自覺洞庭波
登幽州臺歌,陳子昂,七言古詩,前不見古人後不見來者念天地之悠悠獨愴然而涕下
隴西行,陳陶,七言絕句,誓掃匈奴不顧身五千貂錦喪胡塵可憐無定河邊骨猶是春閨夢裡人
雜詩,無名氏,七言絕句,近寒食雨草萋萋著麥苗風柳映隄等是有家歸未得杜鵑休向耳邊啼
回鄉偶書,賀知章,七言絕句,少小離家老大回鄉音無改鬢毛催兒童相見不相識笑問客從何處來
送人東遊,溫庭筠,五言律詩,荒戍落黃葉浩然離故關高風漢陽渡初日郢門山江上幾人在天涯孤櫂還何當重相見樽酒慰離顏
利州南渡,溫庭筠,七言律詩,澹然空水對斜暉曲島蒼茫接翠微波上馬嘶看棹去柳邊人歇待船歸數叢沙草群鷗散萬頃江田一鷺飛誰解乘舟尋范蠡五湖煙水獨忘機
蘇武廟,溫庭筠,七言律詩,蘇武魂銷漢使前古祠高樹兩茫然雲邊雁斷胡天月隴上羊歸塞草煙回日樓臺非甲帳去時冠劍是丁年茂陵不見封侯印空向秋波哭逝川
瑤瑟怨,溫庭筠,七言絕句,冰簟銀床夢不成碧天如水夜雲輕雁聲遠過瀟湘去十二樓中月自明
尋隱者不遇,賈島,五言絕句,松下問童子言師採藥去只在此山中雲深不知處
尋陸鴻漸不遇,僧皎然,五言律詩,移家雖帶郭野徑入桑麻近種籬邊菊秋來未著花叩門無犬吠欲去問西家報到山中去歸來每日斜
送崔九,裴迪,五言絕句,歸山深淺去須盡邱壑美莫學武陵人暫游桃源裡
春泛若耶溪,綦毋潛,五言古詩,幽意無斷絕此去隨所偶晚風吹行舟花路入溪口際夜轉西壑隔山望南斗潭煙飛溶溶林月低向後生事且瀰漫願為持竿叟
月夜,劉方平,七言絕句,更深月色半人家北斗闌干南斗斜今夜偏知春氣暖蟲聲新透綠窗紗
春怨,劉方平,七言絕句,紗窗日落漸黃昏金屋無人見淚痕寂寞空庭春欲晚梨花滿地不開門
秋日登吳公臺上寺遠眺寺即陳將吳明徹戰場,劉長卿,五言律詩,古臺搖落後秋日望鄉心野寺來人少雲峰隔水深夕陽依舊壘寒磬滿空林惆悵南朝事長江獨至今
送李中丞歸漢陽別業,劉長卿,五言律詩,流落征南將曾驅十萬師罷歸無舊業老去戀明時獨立三邊靜輕生一劍知茫茫江漢上日暮欲何之
餞別王十一南遊,劉長卿,五言律詩,望君煙水闊揮手淚沾巾飛鳥沒何處青山空向人長江一帆遠落日五湖春誰見汀洲上相思愁白蘋
尋南溪常道士,劉長卿,五言律詩,一路經行處莓苔見屐痕白雲依靜渚春草閉閒門遇雨看松色隨山到水源溪花與禪意相對亦忘言
新年作,劉長卿,五言律詩,鄉心新歲切天畔獨潸然老至居人下春歸在客先嶺猿同旦暮江柳共風煙已似長沙傅從今又幾年
江州重別薛六柳八二員外,劉長卿,七言律詩,生涯豈料承優詔世事空知學醉歌江上月明胡雁過淮南木落楚山多寄身且喜滄洲近顧影無如白髮何今日龍鍾人共老愧君猶遣慎風波
長沙過賈誼宅,劉長卿,七言律詩,三年謫宦此棲遲萬古惟留楚客悲秋草獨尋人去後寒林空見日斜時漢文有道恩猶薄湘水無情弔豈知寂寂江山搖落處憐君何事到天涯
自夏口至鸚鵡洲夕望岳陽寄源中丞,劉長卿,七言律詩,汀洲無浪復無煙楚客相思益渺然漢口夕陽斜度鳥洞庭秋水遠連天孤城背嶺寒吹角獨戍臨江夜泊船賈誼上書憂漢室長沙謫去古今憐
送靈澈,劉長卿,五言絕句,蒼蒼竹林寺杳杳鐘聲晚荷笠帶斜陽青山獨歸遠
聽彈琴,劉長卿,五言絕句,泠泠七絃上靜聽松風寒古調雖自愛今人多不彈
送上人,劉長卿,五言絕句,孤雲將野鶴豈向人間住莫買沃洲山時人已知處
蜀先主廟,劉禹錫,五言律詩,天地英雄氣千秋尚凜然勢分三足鼎業復五銖錢得相能開國生兒不象賢淒涼蜀故妓來舞魏宮前
西塞山懷古,劉禹錫,七言律詩,王濬樓船下益州金陵王氣黯然收千尋鐵鎖沈江底一片降旛出石頭人世幾回傷往事山形依舊枕寒流從今四海為家日故壘蕭蕭蘆荻秋
烏衣巷,劉禹錫,七言絕句,朱雀橋邊野草花烏衣巷口夕陽斜舊時王謝堂前燕飛入尋常百姓家
春詞,劉禹錫,七言絕句,新妝宜面下朱樓深鎖春光一院愁行到中庭數花朵蜻蜓飛上玉搔頭
闕題,劉慎虛,五言律詩,道由白雲盡春與青溪長時有落花至遠隨流水香閒門向山路深柳讀書堂幽映每白日清輝照衣裳
馬嵬坡,鄭畋,七言絕句,玄宗回馬楊妃死雲雨難忘日月新終是聖明天子事景陽宮井又何人
送李端,盧綸,五言律詩,故關衰草遍離別正堪悲路出寒雲外人歸暮雪時少孤為客早多難識君遲掩淚空相向風塵何所期
晚次鄂縣,盧綸,七言律詩,雲開遠見漢陽城猶是孤帆一日程估客晝眠知浪靜舟人夜語覺潮生三湘愁鬢逢秋色萬里歸心對月明舊業已隨征戰盡更堪江上鼓鼙聲
塞下曲四首之一,盧綸,樂府,鷲翎金僕姑燕尾繡蝥弧獨立揚新令千營共一呼
塞下曲四首之二,盧綸,樂府,林暗草驚風將軍夜引弓平明尋白羽沒在石稜中
塞下曲四首之三,盧綸,樂府,月黑雁飛高單于夜遁逃欲將輕騎逐大雪滿弓刀
塞下曲四首之四,盧綸,樂府,野幕蔽瓊筵羌戎賀勞旋醉和金甲舞雷鼓動山川
送僧歸日本,錢起,五言律詩,上國隨緣住來途若夢行浮天滄海遠去世法舟輕水月通禪寂魚龍聽梵聲惟憐一燈影萬里眼中明
谷口書齋寄楊補闕,錢起,五言律詩,泉壑帶芳茨雲霞生薜帷竹憐新雨後山愛夕陽時閒鷺棲常早秋花落更遲家僮掃蘿徑昨與故人期
贈闕下裴舍人,錢起,七言律詩,二月黃鸝飛上林春城紫禁曉陰陰長樂鐘聲花外盡龍池柳色雨中深陽和不散窮途恨霄漢長懸捧日心獻賦十年猶未遇羞將白髮對華簪
在獄詠蟬并序,駱賓王,五言律詩,西陸蟬聲唱南冠客思深不堪玄鬢影來對白頭吟露重飛難進風多響易沉無人信高潔誰為表予心
江鄉故人偶集客舍,戴叔倫,五言律詩,天秋月又滿城闕夜千重還作江南會翻疑夢裡逢風枝驚暗鵲露草覆寒蟲羈旅長堪醉相留畏曉鐘
宮詞,薛逢,七言律詩,十二樓中盡曉妝望仙樓上望君王鎖銜金獸連環冷水滴銅龍晝漏長雲髻罷梳還對鏡羅衣欲換更添香遙窺正殿簾開處袍褲宮人掃御床
酬程延秋夜即事見贈,韓翃,五言律詩,長簟迎風早空城澹月華星河秋一雁砧杵夜千家節候看應晚心期臥已賒向來吟秀句不覺已鳴鴉
同題仙遊觀,韓翃,七言律詩,仙臺初見五城樓風物淒淒宿雨收山色遙連秦樹晚砧聲近報漢宮秋疏松影落空壇靜細草春香小洞幽何用別尋方外去人間亦自有丹邱
寒食,韓翃,七言絕句,春城無處不飛花寒食東風御柳斜日暮漢宮傳蠟燭輕煙散入五侯家
已涼,韓偓,七言絕句,碧闌干外繡簾垂猩色屏風畫折枝八尺龍鬚方錦褥已涼天氣未寒時
山石,韓愈,七言古詩,山石犖确行徑微黃昏到寺蝙蝠飛升堂坐階新雨足芭蕉葉大梔子肥僧言古壁佛畫好以火來照所見稀鋪床拂席置羹飯疏糲亦足飽我飢夜深靜臥百蟲絕清月出嶺光入扉天明獨去無道路出入高下窮煙霏山紅澗碧紛爛熳時見松櫪皆十圍當流赤足踏澗石水聲激激風生衣人生如此自可樂豈必局促為人鞿嗟哉吾黨二三子安得至老不更歸
八月十五夜贈張功曹,韓愈,七言古詩,纖雲四捲天無河清風吹空月舒波沙平水息聲影絕一杯相屬君當歌君歌聲酸辭且苦不能聽終淚如雨洞庭連天九疑高蛟龍出沒猩鼯號十生九死到官所幽居默默如藏逃下床畏蛇食畏藥海氣濕熱熏腥臊昨者州前搥大鼓嗣皇繼聖登夔皋赦書一日行千里罪從大辟皆除死遷者追迴流者還滌瑕蕩垢清朝班州家申名使家抑坎軻祇得移荊蠻判司卑官不堪說未免捶楚塵埃間同時輩流多上道天路幽險難追攀君歌且休聽我歌我歌今與君殊科一年明月今宵多人生由命非由他有酒不飲奈明何
謁衡嶽廟遂宿嶽寺題門樓,韓愈,七言古詩,五嶽祭秩皆三公四方環鎮嵩當中火維地荒足妖怪天假神柄專其雄噴雲泄霧藏半腹雖有絕頂誰能窮我來正逢秋雨節陰氣晦昧無清風潛心默禱若有應豈非正直能感通須臾靜掃眾峰出仰見突兀撐青空紫蓋連延接天柱石廩騰擲堆祝融森然魄動下馬拜松柏一徑趨靈宮粉牆丹柱動光彩鬼物圖畫填青紅升階傴僂薦脯酒欲以菲薄明其衷廟內老人識神意睢盱探伺能鞠躬手持盃珓導我擲云此最吉餘難同竄逐蠻荒幸不死衣食纔足甘長終侯王將相望久絕神縱欲福難為功夜投佛寺上高閣星月掩映雲朣朧猿鳴鐘動不知曙杲杲寒日生於東
石鼓歌,韓愈,七言古詩,張生手持石鼓文勸我試作石鼓歌少陵無人謫仙死才薄將奈石鼓何周綱陵夷四海沸宣王憤起揮天戈大開明堂受朝賀諸侯劍佩鳴相磨蒐於岐陽騁雄俊萬里禽獸皆遮羅鐫功勒成告萬世鑿石作鼓隳嵯峨從臣才藝咸第一揀選撰刻留山阿雨淋日炙野火燎鬼物守護煩撝呵公從何處得紙本毫髮盡備無差訛辭嚴義密讀難曉字體不類隸與蝌年深豈免有缺畫快劍斫斷生蛟鼉鸞翔鳳翥眾仙下珊瑚碧樹交枝柯金繩鐵索鎖鈕壯古鼎躍水龍騰梭陋儒編詩不收入二雅褊迫無委蛇孔子西行不到秦掎摭星宿遺羲娥嗟予好古生苦晚對此涕淚雙滂沱憶昔初蒙博士徵其年始改稱元和故人從軍在右輔為我度量掘臼科濯冠沐浴告祭酒如此至寶存豈多氈包席裹可立致十鼓祇載數駱駝薦諸太廟比郜鼎光價豈止百倍過聖恩若許留太學諸生講解得切磋觀經鴻都尚填咽坐見舉國來奔波剜苔剔蘚露節角安置妥帖平不頗大廈深簷與蓋覆經歷久遠期無佗中朝大官老於事詎肯感激徒媕婀牧童敲火牛礪角誰復著手為摩挲日銷月鑠就埋沒六年西顧空吟哦羲之俗書趁姿媚數紙尚可博白鵝繼周八代爭戰罷無人收拾理則那方今太平日無事柄任儒術崇丘軻安能以此上論列願借辨口如懸河石鼓之歌止於此嗚呼吾意其蹉跎
宮詞,顧況,七言絕句,玉樓天半起笙歌風送宮嬪笑語和月殿影開聞夜漏水晶簾捲近秋河
玉臺體,權德輿,五言絕句,昨夜裙帶解今朝蟢子飛鉛華不可棄莫是藁砧歸
登金陵鳳凰臺,李白,七言律詩,鳳凰臺上鳳凰遊鳳去臺空江自流吳宮花草埋幽徑晉代衣冠成古丘三山半茖青天外二水中分白鷺洲總為浮雲能蔽日長安不見使人愁
